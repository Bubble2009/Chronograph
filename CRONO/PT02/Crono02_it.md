
# CRONOGRAFI DA POLSO

La storia del Cronografo è indubbiamente importante, ma a me interessano principalmente quelli da polso, pertanto ora andrò ad analizzare le più importanti tappe toccate dalla storia dell’orologeria cronografica che ci hanno condotti fino ai giorni nostri:  

## **1913**
### Longines 13.33Z

![1993 Adv](assets/longines-vintage-chronograph-advertisement-1933.jpg)

Fino al 1913, esistevano solamente cronografi da tasca, ma, con il passare dei tempi, le esigenze di misurazione del tempo cambiarono.<br>
Sempre più spesso serviva poter tenere traccia del tempo trascorso mantenendo entrambe le mani libere. Due esempi tra tutti: pilotando un aereo o per cause più letali, imbracciare un fucile.<br>
**Longines** fu la prima a sodisfare questa esigenza con il calibro **13.33Z**.<br>
Si tratta di un calibro con ruota a colonne e frizione orizzontale 29 mm di diametro e 6 mm di altezza.<br>
Questo primo movimento Cronografico era dotato di un **monopulsante** inserito nella corona.<br>

![Lolngines 13.33Z monopush](assets/Longines_13.33Z_monopush.jpeg)

La pressione attivava in successione le tre funzioni cronografiche: Avvio, Arresto, Azzeramento.<br>
Si tratta di un calibro con 18 rubini ed una frequenza di 18.000 A/h (siamo ben lontani dalle 216.000A/h del primo cronografo).<br>

![Longines 13.33Z Inner](assets/Longines_13.33Z_inner.jpg)

Altre caratteristiche di questo movimento (alcune del tutto uniche): l'attacco della molla saltarello per la ruota del contatore dei minuti localizzata sul ponte del bilanciere.<br>
La lancetta del cronografo avanzava in avanti con incrementi di 1/5 di secondo. Dopo ogni rotazione, il totalizzatore dei 30 minuti saltava esattamente ed istantaneamente in avanti di una posizione.  

![Longines 13.33Z Adv](assets/Longines_13.33Z_inner_catalog.jpg)
  
Il Longines 13.33Z venne prodotto inizialmente per fini medici, pertanto non è strano trovare impressa sul Dial la scala pulsometrica.  

![Longines 13.33Z Pulse](assets/Longines_13.33Z_pulse.jpg)

Ben presto vennero realizzati dial con altre scale per rispondere a molteplici esigenze.  

In questo esempio troviamo due scale tachimetriche concentriche:  
* la prima, su base 1000mt, è stampata inizialmente in colore blu per poi declinare nel nero.<br>
È incredibilmente dettagliata fino a 180 secondi misura velocita comprese tra 30 e 200Km/h;  
* la seconda, di colore rosso, è su base 100 mt. Si tratta di una scala poco diffusa, di cui non ho trovato particolare letteratura in proposito.  

![Longines 13.33Z Tachimeter](assets/Longines_13.33Z_tachimetro.jpg)
  
Il calibro 13.33Z è rimasto in produzione fino al 1936; durante questo periodo ha subito alcune modifiche che sono poi confluite nel calibro 13ZN che vedremo in seguito.  
I passi fondamentali di questo processo evolutivo sono così riassumibili (in ordine cronologico):  
* 13.33Z **“pin-set”**  
* 13.33Z **“stem-set”**  
* 13.33Z **“fly back”**  

Le versioni **“pin-set”** differiscono dai successivi cronografi per la rimessa oraria: in questi orologi è presente un piccolo pulsante (pin= spillo, in inglese) ad ore 2, la cui pressione svincola la corona dalle funzioni di ricarica e le permette, pur non scattando ma rimanendo fissa nella sua posizione, di effettuare la rimessa oraria; in questi modelli manca il pulsante cronografico le cui funzioni sono svolte dalla stessa corona.  

![Longines 13.33Z Pin Ser](assets/Longines_13.33Z_pin.jpg)
  
Le versioni **“stem-set”** sono le più diffuse, viene inserito il pulsante dedicato alle funzioni del cronografo coassiale alla corona.  

![Longines 13.33Z Stem](assets/Longines_13.33Z_stem.jpg)

In rete girano anche rare foto di Longines 13.33Z con un pulsante separato ad ore 2, ma, anche in questo caso, la letteratura è lacunosa, riporto una foto recuperata in rete di un Longines del ’33, ma prego non fare affidamento su di essa.  

![13.33Z Separate Stem](assets/13.33z_separate_stem.jpg)

Esistono rarissimi esemplari di calibri 13.33Z in versione **“fly back”** ma essendo più che altro prototipi per il successore di cui parleremo in seguito, c’è pochissima documentazione in merito.<br>  
DI questa versione non ho ancora trovato una foto.

## **1915**  
## Breitling ed il pulsante *indipendente*

Nel 1915 **Gaston Breitling** creò uno dei primi cronografi da polso con pulsante indipendente a ore 2.<br>
Separava il pulsante del cronografo (che controllava le tre funzioni del cronografo: "start", "stop" e "reset-to-zero") dalla corona.<br>
Questo colpo di genio, non solo ha reso il cronografo più facile da usare, ma ha anche contribuito a prevenire gli errori rendendo la funzione di avvio un'azione molto deliberata, separata da qualsiasi azione sulla corona di carica.<br>
Sul sito Breitling specificano *“uno dei primi”*, ma in rete viene indicato come **il primo**. Si tratterebbe, quindi, del precursore dello shape dei cronografi moderni.<br>

![Breitling 1915](assets/Breitling_chrono_1915.jpg)

Questo cronografo venne adottato dalla RAF.<br>
Purtroppo, anche di questo primo cronografo di casa Breitling, si trova pochissima documentazione, al momento non ho trovato informazioni in merito a calibro e referenza.<br>

## **1917**  
### Universal Genève
  
Solo una piccola parentesi, nel 1917, anche Universal Genève ha iniziato a produrre cronografi.<br>
Come lei, molte altre Maison hanno seguito la tendenza creando i loro cronografi prendendo spunto da quelli esistenti.<br>

## **1922**  
### Patek Philippe ed il cronografo *rattrapante*
  
La complicazione del cronografo :book:*rattrapante* è stata brevettata da Patek Philippe nel 1902, ma vide l’applicazione in un cronografo da polso, solo nel 1922.  
Anche di questo primo crono “split second” non si trova documentazione.<br>
Mi riservo di aggiungere in un futuro prossimo, ulteriori nozioni in merito visto che è un passo importante per la storia dei cronografi.  

## **1934**
### Breitling n°100, *il doppio pulsante*
  
Nel 1932 **Willy Breitling** sostituisce **Gaston Breitling** a capo della Maison.<br>
Solo l’anno seguente, viene presentato il brevetto per il **cronografo da polso dotato di due pulsanti**.  

![Breitling n°100 1st ADV](assets/Breitling_n100_adv.jpeg)
  
Con questo orologio, Breitling, stabilisce di fatto il design che da allora viene (quasi) universalmente utilizzato per i cronografi.  

![Breitling n°100 1st](assets/Breitling_n100_01.jpg)  
  
![Breitling n°100 2nd](assets/Breitling_n100_02.jpg)

  
Ed ecco una visuale laterale del doppio pulsante.  

![Breitling n°100 3th](assets/Breitling_n100_03.jpg)

## **1936**
### Longines 13ZN *Fly-Back*
  
Arriviamo quindi al 1936, anno in cui Longines presenta il calibro 13ZN, diretto successore del 13.33Z.  

![Longines 13ZN](assets/Longines_13ZN.png)
  
Questo movimento presenta una tradizionale disposizione cosiddetta *“Lepine”*, che prevede 6 ponti.  

![Longines 13ZN Watch](assets/Longines_13ZN_watch.png)

  Lo smistamento della cronografica avviene tramite ruota a colonne. È dotato inoltre della funzione Flyback:book: per la quale è stato richiesto il brevetto, rilasciato nel 1935.  

![Longines brevetto flyback](assets/Longines_brevetto_flyback.jpeg)

Il bilanciere è monometallico con viti di compensazione con spirale Breguet e oscilla ad una frequenza di 18.000 a/h.<br>
Ecco uno spaccato di questo calibro:  

![Longines 13ZN sheet](assets/Longines_13ZN_spaccato.jpeg)
  
Ed alcune pubblicità di segnatempo animati da questo calibro:  

![Longines 13ZN 2nd ADV](assets/Logngines_13ZN_adv.jpeg)

***
  
Con il Longines **13ZN** si conclude questa seconda parte.
La ricerca tornerò dopo una piccola pausa pubblicitaria.  

:link: [Torna all'indice della sezione Cronografi](../../README.md)

