# L’orologio Solare

![Banner Ricerca](assets/Energia_Solare_Banner.png)

## Breve storia di come è stato sfruttato *l'aiuto del sole*

![Daitan3](assets/image.jpg)<br>

"*`Ed ora con l'aiuto del sole vincerò! Attacco solare: energia!`*"<br>
Cit. Haran Banjo - Daitan 3

https://github.com/user-attachments/assets/f5e3298c-e1fd-467f-bb32-69c6190ec594

E’ nato prima **Daitan 3** oppure l’**orologio a carica solare**?

Per anni scienziati, ricercatori e semoplici appassionati di tutto il mondo, si sono posti questa annosa domanda.<br>
Ora, cercherò di trovare una risposta definitiva.

La serie animata **Daitan 3** ha debuttato in Giappone il **3 giugno 1978**, ma è arrivata in Italia quasi due anni dopo.<br>
Il disegnatore è Yoshiyuki Tomino, autore anche di altri grandi successi come **Gundam**, **Astro Boy** e il famoso **Tulipano Nero** (La Stella della Senna). Ora vediamo quando sono nati gli orologi.

***

Dopo questa prima premessa goliardica, passiamo alle cose serie.
Scrivendo la ricerca sulla nascita ed evoluzione degli orologi a batteria (che potete leggere [:link: quì](../QUARTZ/quartz_it.md), avevo iniziato anche a parlare degli orologi solari, ma ho preferito dedicare una pagina appositamente a questi ultimi.

Le prime celle fotovoltaiche vennero inventate negli anni ’40.<br>Sempre in quegli anni, Patek Philippe ebbe l’idea di applicarle all’orologeria ed ha presentato alla fiera di Basilea del 1952 il suo orologio.

![Patek Philippe](assets/195_-_Patek_Philippe_-_Solar_Clock.jpg)

Patek Philippe ha utilizzato una fotocellula per azionare un motore elettrico che caricava la molla motrice di questo orologio.Fu presentato alla Fiera di Basilea nel 1952.<br>
Ma non fu il solo. La letteratura parla anche di uno **sconosciuto inventore tedesco**, presentò una cosa simile.

Si trattava di un orologio meccanico convenzionale abbinato a un motore fotoelettrico per caricare la molla motrice.<br> Si dice che **4 ore di luce fossero sufficienti per far funzionare "perennemente" l'orologio**.<br> La piccola quantità di elettricità prodotta veniva inviata direttamente a un piccolo motore, che faceva girare un ingranaggio con una riduzione di 10.000:1 per fornire una coppia sufficiente per caricare la molla.

Nel 1965, **Seiko** presentò il primo **"orologio fotoelettronico"**.<br>La creazione nipponica utilizzava una fotocellula per caricare una batteria al nichel-cadmio che a sua volta alimentava il movimento dell'orologio elettrico. Al pari dell'orologio di Patek Philippe, l'orologio di Seiko richiedeva solo quattro ore di luce per funzionare continuamente.

L'orologio a energia solare è stato brevettato nel 1969 dalla **United States Time Corporation**, che tutti noi conosciamo come **Timex**.<br>Nonostante il brevetto, inizialmente Timex non ha destato alcun interesse a sviluppare concretamente queste tecnologia.

In quel periodo, l’energia necessaria per far funzionare un movimento al quarzo, era superiore a quanto poteva produrne una cella solare.<br>Tutto questo fino a quando non vennero creati movimenti con una dimensione minore ed una efficienza superiore quali il Seiko Quartz Astron, il Longines Ultra-Quartz ed il CEH Beta 21. A questo stadio dello sviluppo, un orologio solare poteva funzionare.

L'inventore americano Roger Riehl aveva lavorato su prototipi di orologi da polso elettronici a energia solare dalla metà degli anni '60 e vide il potenziale dei circuiti integrati CMOS a bassa potenza.<br>Quando Hamilton lanciò l'orologio Pulsar P1 LED il 4 aprile 1972, Riehl decise di utilizzare questa tecnologia. <br>Ha collaborato con l'azienda di elettronica californiana **Ness Time** di Palo Alto, per produrre un orologio digitale a energia solare.

![img](assets/NessTime.png)

Il Synchronous Chronometer Calendar (**Synchronar**) utilizzava due grandi celle solari sulla parte superiore di un orologio a forma di "scrigno".<br>Le celle alimentavano una batteria che a sua volta alimentava un movimento al quarzo dotato di un CMOS.<br>Su questo orologio venne implementata la funzione di **calendario perpetuo** fino all’anno 2100.<br>Questa era una caratteristica mai vista prima.<br> Proprio per questo motivo, questo orologio, veniva spesso chiamato ***Synchronar 2100***.

![Synchronar 2100](assets/Synchronar_2100.jpg)

Il display era rivolto verso chi lo indossava e contava di un’unica riga di indicatori a led. L’orologio era gestito da due slider.

![Synchronar 4](assets/Synchronar_04.jpg)<br>
![Synchronar 2](assets/Synchronar_02.jpg)<br>
![Synchronar 3](assets/Synchronar_03.jpg)

Riehl presentò il Synchronar alla fiera **R.J.A. Fall** nel luglio del 1973 e Ness Time la primavera seguente alla fiera di Basilea, ma l’azienda non fu mai in grado di avviarne la produzione.

![Synchronar adv](assets/Synchronar_adv.png)

Riehl si appoggiò quindi alla Ragen Semiconductor per proseguire lo sviluppo del Synchronar. Un’altra azienda americana, la Optel lo presentò alla fiera di Basilea nel 1975 con il nome di Solar II.<br>Ragen presentò il **Solar II** sempre a Basilea ma nel 1976, ma alla fine di quell’anno, interruppe la produzione dell’orologio. <br>Riehl aprì una sua azienda e continuò la produzione del Synchronar fino al 1983.

![Synchronar 1](assets/Synchronar_01.jpg)

Molte persone che condividono questa mia stessa passione, sono affascinate anche dallo spazio, quindi vi mostro Gordon Cooper (astronauta NASA (che portò in orbita un Bulova Accutron e che acquistò privatamente uno Speedmaster CK 2998 insieme a Walter "*Wally*" Schirra) in un video promozionale girato da lui per il ***Synchronar 2100***:

https://github.com/user-attachments/assets/2b3a5cfe-fdc1-472a-a1a4-569a543e9469

***
Anche la Uranus Electronics, un’altra azienda Americana, stava sviluppando contemporaneamente un orologio solare.<br>Nel 1975 presentarono un orologio più convenzionale visto che sia il display che le celle solari erano disposti sul quadrante.<br>Questo orologio è stato chiamato semplicemente **Uranus Solar-LED** e posizionava le celle solari sotto il display.

![Uranus Solar-LED](assets/uranos_solar.png)

Non è chiaro quando questo orologio è stato immesso sul mercato, ma è molto probabile che sia arrivato dopo al **Synchronar** lasciando a Riehl il primato.

Uranus Electronics, infatti, è ricordata per il suo **radical calculator watch** apparso a fine del 1975. Presentava 12 pulsanti sistemati attorno al display centrale a LED.

![Uranos Computer](assets/uranos_computer_01.jpg)

La maggior parte degli esemplari prodotti funzionano con una batteria tradizionale, alcuni altri esemplari, invece, hanno una batteria ricaricabile che utilizza uno speciale caricatore. <br>Uranos, però, ha presentato anche una versione con celle solari.

![Uranos Computer 2](assets/uranos_computer_02.jpg)<br>
![Uranos Calculator](assets/uranuscalculator-1975.jpg)

***

Arriviamo poi al **1976**.<br>In quest’anno, Citizen, prima casa nel mondo, immette sul mercato un orologio Analogico, al quarzo, alimentato dal sole.

![Citizen Crystron](assets/Citizen_Crystron_banner.jpg)

Citizen ha raggiunto il perfetto equilibrio tra un orologio elegante e un gadget tecnologico.<br>Si potrebbe pensare che sia impossibile combinare questi due mondi lontani, invece, guardate la disposizione dei pannelli solari in una griglia speciale che si collega agli indici a ore 12, 3, 6 e 9.

![Citizen Solar Quartz](assets/citizensolarquartz1.jpg)<br>
![Citizen Solar Quartz](assets/citizensolarquartz6.jpg)<br>
![Citizen Solar Quartz](assets/citizensolarquartz5.jpg)

I pannelli giocano con gli indici creando un’assoluta armonia geometrica. Sobria, ma al contempo accattivante.<br>Il Citizen Quartz Crystron Solar è alimentato dal calibro 8620A. Si trattava di un normale movimento al quarzo con quattro celle solari doppie al silicio e un motore passo-passo.<br>Dovesse capitarvene uno con accumulatore esaurito, è possibile utilizzare Varta V15H.

![Citizen-Crystron-Solar-Cell-1](assets/Citizen-Crystron-Solar-Cell-1.jpg)<br>

Ancora qualche scatto di questo gioiellino:

![Citizen-Crystron-Solar-Cell-12](assets/Citizen-Crystron-Solar-Cell_1-2.jpg)<br>
![Citizen-Crystron-Solar-Cell-11](assets/Citizen-Crystron-Solar-Cell_1-1.jpg)<br>
![Citizen-Crystron-Solar-Cell-22](assets/Citizen-Crystron-Solar-Cell-2-2.jpg)<br>
![Citizen-Crystron-Solar-Cell-23](assets/Citizen-Crystron-Solar-Cell-2-3.jpg)<br>
![Citizen-Crystron-Solar-Cell-23](assets/Citizen-Crystron-Solar-Cell-2-4.jpg)<br>   
![Citizen-Crystron-Solar-Cell-21](assets/Citizen-Crystron-Solar-Cell-2-1.jpg)<br>

Il Quartz Crystron era anche chiamato "*Sunwatch*"; è stato il primo orologio da polso analogico alimentato dalla luce, ma la durata della batteria era molto bassa; generalmente aveva bisogno di essere ricaricato una volta alla settimana.<br>Citizen ha continuato ad aggiornare la tecnologia di ricarica della luce.

Nel 1986, dopo aver sviluppato con successo celle solari più sottili per generare energia e batterie più potenti per immagazzinarla, Citizen ha rilasciato un altro orologio "a celle solari" in grado di funzionare con una singola carica di luce per otto giorni, o 200 ore. <br>Il passo successivo nell'evoluzione della tecnologia è stato nel 1995, quando Citizen ha aggiunto una cella di alimentazione agli ioni di litio che ha esteso il tempo di funzionamento dell'orologio a sei mesi interi con una singola carica.

![Eco-Drive](assets/Eco-Drive.jpg)

I primi orologi Citizen Eco-Drive, alimentati dal calibro 7878, furono lanciati un anno dopo questa svolta, nel 1996.

Erano dotati della tecnologia rivoluzionaria che è ancora oggi al centro dei movimenti Eco-Drive: la luce passa attraverso un quadrante traslucido con una fotocellula in silicio amorfo montata direttamente sotto di esso, che fornisce energia alla batteria agli ioni di litio del movimento sottostante.Dal punto di vista ambientale, ciò significa anche che chi lo indossa non ha quasi mai bisogno di buttare via le vecchie batterie e sostituirle con quelle nuove.La prima generazione di orologi Eco-Drive era un semplice cronometro a tre lancette con data, ma con il miglioramento della tecnologia, le iterazioni future includevano un'ampia gamma di complicazioni e stili, tra cui cronografi, calendari perpetui, display analogico-digitali e, a partire dal 1998 con il **Promaster** Eco-Duo Drive, orologi subacquei.

![Eco Drive Dive](assets/Eco-Drive-Dive.jpg)

Verso la fine degli anni Novanta, Citizen sperimentò altre varianti del sistema Eco-Drive, come negli orologi **Eco-Drive Thermo** nati nel 1999, che utilizzavano la "termoelettricità" generata dalla differenza di temperatura tra il braccio di chi lo indossava e l'ambiente circostante, per alimentare il movimento.

![Eco Drive Thermo](assets/Eco-Drive-Thermo.jpg)

Un'altra sperimentazione, venne tentata in un orologio della linea subacquea **Promaster**. Era il movimento **Hybrid Eco-Drive** che utilizzava sia parti meccaniche sia una cella solare per caricare le funzioni dell'orologio.

![Eco Drive DUO](assets/Eco-Drive-DUO.png)<br>`Ho la fortuna di aver recuperato un esemplare di questo orologio`

Entrambe queste derivazioni sono state da allora interrotte e il movimento Citizen Eco-Drive alimentato dalla luce è diventato la tecnologia di punta attorno alla quale questa maison ha costruito gran parte della sua collezione moderna, continuando a migliorarla.

All'inizio degli anni 2000, ad esempio, l'azienda ha sviluppato celle solari più piccole e a forma di anello che hanno eliminato la necessità di materiali trasparenti per i quadranti e hanno aperto nuove possibilità di design per i quadranti (vedi sotto).

![Eco Drive Ring](assets/Eco-Drive-Ring.png)

Citizen ha poi proseguito introducendo nel 2002 il sistema Eco-Drive radiocontrollato (di cui sono un felice possessore) e nel 2011 il sistema Eco-Drive GPS Satellite Wave.<br>
Questi sono sistemi molto interessanti che meriterebbero un approfondimento, magari in futuro ....

Nel 2012, è arrivato il Citizen Eco-Drive Proximity che permette di accoppiare telefono e orologio.<br>
Nel 2016 il sistema Eco-Drive ha compiuto 40 anni e Citizen ha celebrato l'anniversario con il lancio di un nuovo orologio chiamato **Eco-Drive One**, che al momento del suo lancio era **l'orologio analogico a energia solare più sottile al mondo**.

![Eco Drive One](assets/Eco-Drive-One_01.jpg)

La sua cassa, realizzata in un materiale composito ceramico chiamato cermet, ha un diametro di 38,15 mm e uno spessore di soli 2,98 mm, con una lunetta in carburo cementato, un materiale che vanta un'estrema durezza e un'elevata resistenza alla corrosione e all'ossidazione.

![Eco Drive One 2](assets/Eco-Drive-One_02.jpg)

Il suo movimento Eco-Drive, che Citizen afferma abbia richiesto una riprogettazione totale dell'originale, ha uno spessore di soli 1,00 mm e vanta comunque una precisione di +/-15 secondi al mese.<br> Il movimento ha inoltre consumato meno energia rispetto ai suoi predecessori più spessi, consentendo all'orologio di funzionare per 10 mesi con una singola carica completa da qualsiasi fonte di luce.

Il progresso più significativo è avvenuto nel 2019, con l'introduzione del **Calibro 0100**, un movimento Eco-Drive che calibra il tempo con una sorprendente precisione di +/- 1 secondo all'anno.

<a href="http://www.youtube.com/watch?feature=player_embedded&v=01BSbVa_C7M
" target="_blank"><img src="https://img.youtube.com/vi/01BSbVa_C7M/hqdefault.jpg" 
alt="Tecnologia del calibro 0100 " width="240" height="180" border="10" /></a><br>`guardate questo spettacolare video`

L'orologio che lo contiene è l'attuale detentore del record per il titolo di "**orologio più preciso al mondo**".

![Citizen 0100](assets/citizen_0100.jpg)

Il Calibro 0100 raggiunge questa impresa senza precedenti senza fare affidamento su dati sincronizzati da satelliti o orologi radiocontrollati. <br>Citizen ha dotato il calibro di nuovi oscillatori al cristallo di tipo AT-cut, che vibrano a una frequenza di 8,4 MHz, al posto degli oscillatori a forma di diapason utilizzati nella maggior parte dei movimenti al quarzo. <br>La frequenza del primo è oltre 250 volte superiore a quella del secondo. Citizen ha anche ideato strategie intelligenti di risparmio energetico per il movimento, garantendo al contempo che l'intero meccanismo sia resistente a influenze esterne come variazioni di temperatura, gravità e degradazione dovuta all'età.

![Citizen 0100 1](assets/citizen_0100_01.jpg)

Il risultato è un funzionamento affidabile e stabile fino a **sei mesi con una singola carica** leggera o otto mesi in modalità di risparmio energetico. <br>L'orologio correggerà persino automaticamente la posizione delle lancette dopo essere stato sottoposto a urti.<br>Mentre il passaggio a fonti di energia sostenibili continua ad accelerare in tutto il mondo, gli orologi Citizen Eco-Drive rimangono all'avanguardia della tecnologia.

Gli accumulatori presenti in questo orologi, sono infiniti?<br>Ovviamente no, la loro durata dipende anche dal tipo di utilizzo che se ne fa, ma in rete si trovano molti tutorial su come sostituirli.

Ovviamente moltissime alte Maison hanno sviluppato una tecnologia che sfrutta l’energia solare per il funzionamento degli orologi, ma Citizen, da sempre, è all’avanguardia, pertanto mi è sembrato corretto dare luce a questa azienda.

****
Posso quindi terminare questo testo affermando che l’**orologio solare** è nato prima di **Daitan 3**,mi spiace tanto **Haran Banjo**

